---
layout: post
title: Czy warto się specjalizować - mini wywiad w Brand w IT
description: Moja wypowiedź dla serwisu Brand w IT na temat wad i zalet specjalizacji w dynamicznie zmieniającej się branży IT
date: 2022-08-31 12:00:00
author: tomek
image: '/images/specjalizacja-it-2.png'
tags: [In Polish, Interview]
tags_color: '#814c9c'
---

W sierpniu [Aleksandra Rajkowska](https://www.linkedin.com/in/aleksandra-rajkowska-244829148/), znajoma z branży IT poprosiła mnie o wypowiedź na temat blasków i cieni specjalizowania się w naszym zawodzie.

Pierwsze kilka akapitów poniżej, a całość (w tym wypowiedzi [Krzysztofa Kempińskiego](https://porozmawiajmyoit.pl/) i [Oli Kunysz](https://www.linkedin.com/in/akunysz/) można przeczytać [na stronie Brand w IT](https://brandwit.pl/specjalizacja-w-branzy-it/)).

### Czy warto się specjalizować? Co byś doradził tym, którzy mają ten dylemat?

To zależy od wielu czynników, ale przede wszystkim od etapu kariery w naszej branży. Na samym początku skoncentrowałbym się na tym co nas najbardziej kręci w tej ścieżce kariery: czy frontend czy backend czy może devops. Na miejscu zaczynających w IT wybrałbym sobie taką dziedzinę, język oraz 2-3 technologie towarzyszące. A następnie właśnie na te rzeczy położyłbym główny nacisk nauki.

Dlaczego akurat tak? Większość firm szukająca juniorów koncentruje się na jakiejś specjalizacji, np. Junior Java Developer, Junior DevOps Engineer czy Junior Frontend Developer. Na takie ogłoszenie spływa do firmy kilkadziesiąt, a czasem kilkaset CV. Żeby się wybić, trzeba w tym CV mieć coś wyróżniającego się; coś, co sprawi, że przeglądający je zobaczy, że może i jest to osoba na początku swojej drogi w IT, ale przynajmniej wie już jaka to droga.

Po drugie, im więcej będzie pasji w tym wyborze, tym łatwiej będzie przychodziła nauka, pisanie własnych projektów, poznawanie narzędzi i ogólnie pojęty rozwój. Jeśli nie odczuwasz satysfakcji po spędzeniu kilku godzin dziennie na pisaniu kodu, oglądaniu kursów, czytaniu dokumentacji, będzie Ci bardzo trudno zmotywować się do regularnej nauki, a tylko takie podejście może przynieść widoczne efekty i sukces w postaci zdobycia pierwszej czy drugiej pracy.

Pełny wywiad jest dostępny [tutaj](https://brandwit.pl/specjalizacja-w-branzy-it/).